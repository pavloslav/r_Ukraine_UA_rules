# Правила

Якщо хочете більше відомостей про наш підредит й причини за правилами, тоді [загляньте сюди в наш ЧАП](/r/ukraine_ua/wiki/faq).

***

## 1. Мова спілкування

Мовою нашої спільноти є **українська мова**. Це включає мову як дописів, коментарів і будь-якого вмісту: текстів, світлин, видива, аудіо, вмісту вебсайтів тощо. Використовуйте [стандартизовану українську мову](https://w.wiki/8w7f) та найновіший правопис. Допускається вживання новотворів, сленґів та діялектизмів/акцентів, але пам'ятайте що діалект/акцент ≠ суржик; вживання суржику заборонене.

Дозволяються українські латиниця та кирилиця; нагадаємо, що мова ≠ письмо.

***

## 2. Редикет

Добримуйтися норм [Редикету](t.ly/z2AGx ), майте взаємоповагу до решти учасників спільноти, дотримуйтеся загальної логіки в дискусіях та уникайте [лоґічних хиб](https://w.wiki/8w8A).

Займенник _ти_ не є образою.

Якщо потрібне форматування тексту — форматуйте його за допомогою markdown.

### 3. Повтори

Не повторюйтеся в коментарях; не робіть дописи-повтори (повтором вважається допис на тотожну тему впродовж 1 місяця);

### 4. Видалення власного допису

Не видаляйте власні коментарі та дописи, під якими є відповіді інших учасників.

### 5. Категорії (flair)

Позначайте всі дописи доречними категоріями.

### 6. Реклама і спам заборонені.

Збір на армію не є спамом, але має підкріплюватися посиланнями на сторінки організатора збору в соцмережах, де також ведеться збір, відповідними документами, звітами тощо. Спільнота не несе відповідальності за збори коштів, які проводять дописувачі. Переказуйте кошти лише перевіреним волонтерам _(правило тимчасове, на час війни)_.

## 7. Антиукраїнська пропаганда

Заборонено поширювати антиукраїнські чи промосковитські тези та наративи:

- заперечення існування українського народу, української держави чи української мови, а також заклики до їхнього знищення;
- поширення будь-яких інших тез антиукраїнської пропаганди чи дезінформації; такі матеріали можуть поширюватися для обговорення, якщо з допису зрозуміло, що це - антиукраїнський дезінформаційний матеріал й позначено відповідну категорію #КрижньоНовини-Дезінформація;
- ґлорифікація поразництва чи оповсякденення ухилянства, коли ухилянство умисно подається як буденна поведінка більшості, а не аномальна поведінка меншості _(правило тимчасове, на час війни)_;
- узагальнювання негативних тенденцій. Обговорювати негативні події у політиці та армії можна, але виключно окремі, виключно з надійних джерел, і виключно конструктивно _(правило тимчасове, на час війни)_.

### 8. Антиукраїнські ресурси 

Заборонено поширювати посилання на сайти в зонах su та ru, та сайти проти яких запроваджено антимосковитські санкції.

Заборонено поширювати посилання на соцмережі московії та її союзників; зокрема заборонені усі московитські соцмережі (зокрема Telegram) та китайські соцмережі (зокрема TikTok);

### 9. Московитська культура

Заборонений будь-який московитський контент, включно з літературою, кінематографом, музикою та будь-якими іншими проявами культури.
        
***

## 10. Зворотний зв'язок з управниками

Заборонено обговорювати окремі дії управників (модераторів) у спільноті, лише Правила. Для обговорення дій управників є [модераторська пошта](/message/compose/?to=/r/Ukraine_UA).

Управники працюють відповідно до власного сумління й розсуду. Допис, що порушує ці Правила, може бути вилученим, а користувач, що його лишив - забаненим назавжди. Бан можна оскаржити у [модераторській пошті](/message/compose/?to=/r/Ukraine_UA), перепросивши й привівши повідомлення у відповідність правилам. Чергове порушення лише погіршить ситуяцію, й може призвести до обезголосення (mute).

# Правила

Якщо хочете більше відомостей про наш підредит й причини за правилами, тоді [загляньте сюди в наш ЧАП](/r/ukraine_ua/wiki/faq).

***

## Мова

1. Мовою дописів, коментарів, рухомих чи нерухомих картинок-мімів, видива, аудіо, вмісту вебсайтів за ланкою тощо є **українська**. Бажано дотримуватися [Правопису](https://uk.wikipedia.org/wiki/Український_правопис); допускаються регіональні діалекти, новотвори, сленгові слова та [українська латинка](https://uk.wikipedia.org/wiki/Українська_латинка).

***

## Редикет

2. Добримуйтися норм [Редикету](https://www.reddit.com/wiki/uk-ua/reddiquette/), а також:

  1. не повторюйтеся в коментах (фактично, це беззмістовний коментар);
  2. не видаляйте власні дописи, під якими є відповіді інших учасників;
  3. намагайтеся дотримуватися загальної логіки в дискусіях та уникайте [лоґічних хиб](//uk.wikipedia.org/wiki/Логічна_хиба);
  4. заборонені реклама і спам;
 
Займенник _ти_ не є образою.

***

## Антиукраїнська пропаганда

3. Заборонено поширювати антиукраїнські тези: 

  1. заборонені заперечення існування українського народу, української держави чи української мови, а також заклики до їхнього знищення;
  2. заборонене поширення інших тез антиукраїнської пропаганди;
  3. сайти в зонах su та ru, сайти, проти яких запроваджено санкції, а також TikTok та Telegram розглядаються як спам;

Антиукраїнські матеріали можуть поширюватися для обговорення, якщо з заголовку чи вступу зрозуміло, що це - саме антиукраїнський матеріал.

***

## Наслідки порушень

4. Модератори працюють відповідно до власного сумління й розсуду. Допис, що порушує ці Правила, може бути вилученим, а користувач, що його лишив - забаненим назавжди. Бан можна оскаржити у [модераторській пошті](/message/compose/?to=/r/Ukraine_UA), перепросивши й привівши повідомлення у відповідність правилам. Чергове порушення лише погіршить ситуяцію, й може призвести до обезголосення (mute).

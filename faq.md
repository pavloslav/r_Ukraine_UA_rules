#Наш ЧАП (Часті питання)

## Поширені питання про нашу спільноту

Поширені питання про нашу спільноту. Зауваження що цей ЧАП доповнює, але не заміняє [правила спільноти](https://www.reddit.com/r/Ukraine_UA/wiki/rules/)

**Питання № 1.0**. У першому пункті правил спільноти вказано що при спілкуванні та поширенні контенту дозволяється лише українська мова. Можете пояснити більш детально?

У нашій спільноті дозволена лише українська мова й це правило поширюється на будь-який вид контенту: текст, рухома чи нерухома картинка-мім, пісня, відео, основний матеріял після переходу за ланкою ітд. Свої дописи у спільноті робіть саме [стандартизованою українською мовою](https://uk.wikipedia.org/wiki/%D0%A1%D1%82%D0%B0%D0%BD%D0%B4%D0%B0%D1%80%D1%82%D0%B8%D0%B7%D0%BE%D0%B2%D0%B0%D0%BD%D0%B0_%D0%BC%D0%BE%D0%B2%D0%B0). Дозволено вживання українськомовні новотвори, сленґові слова та діялектизми/акценти, але пам'ятайте що *діалект/акцент ≠ суржик*. Діалекти української мови, це фактично українськомовні новотвори які не є запозиченнями з інших мов, а суржик є сумішшю декількох мов; загляньте у [це обговорення щоб краще зрозуміти різницю між діалектом та суржиком](https://www.reddit.com/r/Ukraine_UA/comments/14jflyh/%D0%B4%D1%96%D0%B0%D0%BB%D0%B5%D0%BA%D1%82%D0%B8_%D1%81%D1%83%D1%80%D0%B6%D0%B8%D0%BA_%D1%96_%D0%BF%D1%80%D0%BE%D0%B1%D0%BB%D0%B5%D0%BC%D0%B8_%D1%8F%D0%BA%D1%96_%D0%B2%D0%B8%D0%BD%D0%B8%D0%BA%D0%B0%D1%8E%D1%82%D1%8C_%D1%83_%D0%B7%D0%B2%D1%8F%D0%B7%D0%BA%D1%83/). Зауважте, що всі ми інколи робимо помилки в своїй українській мові, й це природньо, однак будьте готові, що вас можуть не зрозуміти чи виправити помилку. Однак не робіть зумисні неодноразові помилки у своїй мові які можуть трактуватися як спроба обійти правило спільноти про вживання виключно української мови у обговореннях. 



Деякі зауваження щодо мови:

- *Абетка й цитати*: Щодо абетки, то дозволяється текст або українською кирилицею, або українською латиницею; Щодо цитат, то цитати також потрібно перекладати українською мовою; також нагадаємо, що *мова ≠ письмо*, тому контент будь-якою не українською мовою, але під українською кириличною абеткою — теж заборонений (тобто отаке цитування-без-перекладу **єті украінци убілі маєво младєнца, і разпялі єво в трусіках** є прямим порушенням правил спільноти, й натомість цитату слід наводити в перекладі українською мовою **ці українці вбили мого немовля, й розіп'яли його в майтках**

- *Відео* може мати основний звукоряд не українською, однак тоді обовʼязкові немашинні (бажано) тверді чи (мають включатися самі) мʼякі субтитри українською. 

- *Ланка* може бути лише на веб-сайт з українськомовним вмістом. Якщо сайт не має українськомовної версії, не робіть URL посилання з ланкою, бо це заборонено правилами; натомість можете зробити витяг з відповідного сайт, котрого мусите самі і перекласти, і згадати назву сторінки й можливо сайта, аби можна було це відзнайти через пошуковики, як Ґуґл.

Всі поступки іґноруються, якщо мовою контенту є московитська, як основний контент чи інтерфейс сайта. 

**Питання № 1.1**. Чому я отримую помилку про те що у пості використано недозволене слово *"You may not have "..." in your title."* чи *"You may not have "..." in your post body."*?

В r/Ukraine_UA заборонено використовувати мову ненависті та промосковитські анти-українські упосліджувальні терміни вигадані російськими спецслужбами для підриву легітимності України. Самі антиукраїнські терміни тут не наводяться, але якщо вам цікаво зверніться до модераторської команди у modmail [за прикладами](https://www.reddit.com/r/Ukraine_UA/wiki/faq/UkrajinozherskiTerminy). 

**Питання № 1.2**. Чому моє обговорення вилучене з коментарем *"Повтор"*?

В r/Ukraine_UA як і усіх інших спільнотах reddit заборонено розміщувати тотожні теми у впродовж короткого проміжку часу. 

**Питання № 1.3**. Чому моє обговорення/коментар вилучено з ремаркою *"У вас недостатньо карми"*?

В r/Ukraine_UA уже не перший рік наплив московитських ботів, через що стоїть анти-спам фільтр який в залежності від кількості карми може вилучати обговорення/коментарі від дописувачів з малою кармою. Найкращий спосіб це виправити - підняти карму розмістивши неконфліктну тему для обговорення (після розміщення теми можете повідомити про це в modmail модераторам, щоб тему вилучили зі спаму). Також радимо почитати минулі обговорення у нашій спільноті про карму щоб краще зрозуміти що це: ([1](https://www.reddit.com/r/Ukraine_UA/comments/13yqg6q/%D1%89%D0%BE_%D1%82%D0%B0%D0%BA%D0%B5_%D0%BA%D0%B0%D1%80%D0%BC%D0%B0_%D1%96_%D1%8F%D0%BA_%D0%B2%D0%BE%D0%BD%D0%B0_%D0%B2%D0%BF%D0%BB%D0%BF%D0%B8%D0%B2%D0%B0%D1%94/), [2](https://www.reddit.com/r/Ukraine_UA/comments/14dom1e/%D0%B0%D0%B2%D1%82%D0%BE%D0%BC%D0%BE%D0%B4%D0%B5%D1%80%D0%B0%D1%82%D0%BE%D1%80%D1%81%D1%82%D0%B2%D0%BE_%D0%BC%D0%B0%D0%BB%D0%B0_%D0%BA%D0%B0%D1%80%D0%BC%D0%B0/), [3](https://www.reddit.com/r/Ukraine_UA/comments/15qrgwx/%D0%B1%D1%83%D0%B4%D1%8C_%D0%BB%D0%B0%D1%81%D0%BA%D0%B0_%D0%B7%D0%B4%D0%BE%D0%B1%D1%83%D0%B2%D0%B0%D0%B9%D1%82%D0%B5_%D1%81%D0%BE%D0%B1%D1%96_%D0%BA%D0%B0%D1%80%D0%BC%D0%B8/), [4](https://www.reddit.com/r/Ukraine_UA/comments/124sa1a/%D1%86%D1%96%D0%BA%D0%B0%D0%B2%D0%B0_%D1%81%D0%BF%D1%96%D0%BB%D1%8C%D0%BD%D0%BE%D1%82%D0%B0_reddit/), [5](https://www.reddit.com/r/Ukraine_UA/comments/13036ig/%D1%8F_%D0%BD%D0%BE%D0%B2%D0%B5%D0%BD%D1%8C%D0%BA%D0%B8%D0%B9_%D0%BD%D0%B0_%D1%80%D0%B5%D0%B4%D0%B4%D1%96%D1%82%D1%96/), [6](https://www.reddit.com/r/Ukraine_UA/comments/161qrvr/%D1%87%D0%BE%D0%BC%D1%83_%D1%82%D0%B0%D0%BA_%D0%B1%D0%B0%D0%B3%D0%B0%D1%82%D0%BE_%D0%BB%D1%8E%D0%B4%D0%B5%D0%B9_%D0%BA%D0%BE%D1%82%D1%80%D0%B8%D0%BC_%D0%BD%D1%96%D0%B1%D0%B8_%D0%B6%D0%B8%D1%82%D1%82%D1%94%D0%B2%D0%BE/) )

## Категорії/flair у нашій спільноті
**Питання № 1.4** Чому я отримую помилку про те що у пості має використовуватися категорія/flair *"Post must contain post flair."*?

В r/Ukraine_UA усі повідомлення повинні мати категорія/flair. З переліком всіх доступних категорії/flairs можна ознайомитися [тут](https://www.reddit.com/r/Ukraine_UA/wiki/faq/flairs). Ця вимога виникла тому, що це допомагає спільноті знайти усі повідомлення з окремої теми.

## Форматування тексту reddit (для всіх спільнот)
**Питання № 1.5**. Як працює форматування тексту у reddit в постах й коментарях?

Коротка українськомовна інструкція щодо форматування reddit тексту в постах й коментарях [тут](https://www.reddit.com/r/Ukraine_UA/wiki/faq/reddit_markup/)

## Тимчасові правила у період Мос-укр війни
**Питання № 2.1** Я написав, що ТЦК викрадає людей, як жеж можна так жити і отримав бан. Чи що там, з глузду з’їхали, я ж чисту правдоньку писав.

Люди, що порушили закон, мають понести покарання, це дійсно важливо. Якщо у вас є докази протиправних дій ТЦК, підготуйте їх та зверніться до поліції чи прокуратури. Якщо особисто ви стали жертвою, зверніться до суду. Сабредіт r/Ukraine_UA не є ані поліцією, ані прокуратурою, ані судом. Ви лише спустите пару, а ті, хто порушив закон, уникнуть покарання. (Правило тимчасове, до кінця війни)

**Питання № 2.2** Мене забанили через те, що я назвав ухилянтів ухилянтами. Невже ви підтримуєте ухилянтів?

Росія намагається зруйнувати єдність тилу і фронту, просуваючи наративи, що всі тилові чоловіки є ухилянтами, а військові неадекватні через ПТСР. r/Ukraine_UA не буде майданчиком для просування таких наративів. 

Також звертаємо вашу увагу, що за законом ухилянтом, тобто особою, що ухиляється від мобілізації, людина може вважатися лише після того, як отримала повістку і не зявилася для уточнення даних, для проходження ВЛК чи для ставання на військову службу. За це законом передбачена адміністративна, а, далі, кримінальна відповідальність. Людина, яка отримала відсрочку через навчання, може бути боягузом, але за законом не є ухилянтом. (Правило тимчасове, до кінця війни)

**Питання № 2.3** Я пишу, як погано моєму другові на передовій через дії командування, моє повідомлення видалили і я отримав бан. За що?

Оцінка дій командування дійсно важлива, так само, як і довіра до командування. Тому що довіра до командування ЗСУ є причиною, через яку нам надають зброю і розвіддані, причиною, через яку солдати виконують накази, причиною, чому люди працюють і шлють гроші волонтерам, а не проривають кордон до Румунії. 

Публікація неперевіреної інформації може стати причиною втрати довіри до командування і довіри до ЗСУ, що призведе до катастрофічних наслідків. Сабредіт r/Ukraine_UA не буде майданчиком для публікації інформації, яка підриває довіру до ЗСУ. (Правило тимчасове, до кінця війни)

**Питання № 2.4** Я пишу про втрати на фронті і мене забанили. Хіба можна так?

Так, можна, якщо ви публікуєте інформацію з непідвердженних джерел. Будь ласка, користуйтеся офіційною інформацією. Ви не отримаєте бана за інформацію від РНБО, Генерального Штабу, з офіційної сторінки Залужного тощо. (Правило тимчасове, до кінця війни)

**Питання № 2.5** Я пишу "Україну в НАТО ніхто не чекає", і мене забанили. У вас свобода слова чи хто?

Ви написали типовий московський наратив, який просувається трохи не з часів Кучми. Сабредіт r/Ukraine_UA не буде майданчиком для публікації таких наративів. Радимо вам також починати думати власною головою і не просувати московську пропаганду. (Правило тимчасове, до кінця війни)

**Питання № 2.6** Я бачу, як українці втрачають людяність через ненависть до росіян. Але мій пост про це видалилили, а мені дали бан. 

Для жертви нормально ненавидіти агресора. Більше того, ненависть до агресора стає тією силою, яка підіймає людей на боротьбу, робить їх незламними, захищає їх від депресії та зневіри. Ви ж прирівняли жертву до агресора, додатково позбавивши жертву права на опір. Цей наратив доволі довго просувають росіяни: що українці не мають права на ненависть, не мають права відповісти силою на силу, не мають права радіти перемогам. 

Сабредіт r/Ukraine_UA не буде майданчиком для публікації таких наративів.

Українці мають право на ненависть до росіян. Українці мають право на опір агресору. Українці мають право радіти перемогам, навіть маленьким, на кшталт відео з росіянином, який конає від ВОГа, влучно скинутого нашим дроном. (Правило тимчасове, до кінця війни)

**Питання № 2.7** Мені дали бан за просування концепції меншовартості, а там всього лише порівняння українців з сусідніми країнами. 

Порівняння — цікава тема. Росіяни доволі давно просувають концепцію, що Україна без російського керування ні на що нездатна. Може, ви і не бот, просто десь читали чи слухали тих, хто потрапив від вплив цієї пропаганди. А може і бот. В будь якому випадку сабредіт r/Ukraine_UA не буде майданчиком для просування концепції меншовартості. (Правило тимчасове, до кінця війни)
